---
date: '2006-05-05 12:40:48'
layout: post
slug: lamore-ai-tempi-del-colera
status: publish
title: L'amore ai tempi del colera
wordpress_id: '27'
categories:
- Cultura
tags:
- Libri
---

                        Ecco qui una veloce recensione del libro "L'amore ai tempi del colera" di                         Gabriel García Márquez.


###                          Titolo: L'amore ai tempi del colera
Autore: Gabriel García Márquez


"L'amore ai tempi del colera" (1985) lo definirei come un ripensamento                         del cammino che ha portato da "Cent'anni di solitudine" (1967) a                         "L'autunno del patriarca" (1975): non ha l'aurea elegiaca del primo ma                         non ha neppure la pomposità illeggibile del secondo.
Il libro racconta alcune storie che, se ad un primo momento non presentano                         un gran legame tra di loro, con il passare delle pagine si scoprono                         prima dei punti di contatto, poi proseguono parallele per, alla fine,                         culminare con l'unione delle storie stesse.                         I personaggi, rispetto i pochi libri che ho letto di questo non sempre                         facile autore, sono tra i più reali che abbia incontrato (sempre rispetto                         ai libri di Márquez): nonostante vivano di assoluti (amore eterno,                         decisioni irrevocabili, relazioni impossibili) sono comunque permeati da una                         pesante connotazione umana con tutti i difetti che questo comporta (la                         cecità la solitudine, la vecchiaia).
Il filo conduttore della storia, a volte veramente sottile soprattutto                         all'inizio del libro, è il rapporto (personalmente non lo chiamerei                         "amore") tra Florentino Ariza e Fermina Daza: il primo è lo schiavo                         cieco di un amore impossibile che guiderà buona parte delle scelte                         della sua vita, la seconda è la destinataria di tale amore intrappolata                         però (a volte per sua stessa scelta) nei meandri di una vita che                         ostacola tale rapporto (basti citare il matrimonio di Fermina Daza con il                         dottor Juvenal Urbino).
Dei tre libri citati all'inizio questo è sicuramente il più                         leggibile anche se non il più bello: la scrittura corre via veloce con                         solo poche (sempre per Márquez) concessioni all'uso "magico" delle                         parole che ho trovato così sbalorditivo in "Cent'anni di solitudine"                         e così eccessivo da renderlo fastidioso in "L'autunno del patriarca".
Per concludere, se vi piace leggere, non posso che consigliarvi questo                         libro; non posso però smettere di pensare che "Cent'anni di solitudine"                         sia **IL** libro di Márquez che tutti dovrebbero leggere.


### Voto: 7/10


[![EmailOttuzziGoogle](/images/2008/02/ottuzzigoogle.png)](mailto:ottuzzi@gmail.com)
