---
date: '2004-10-05 18:25:01'
layout: post
slug: vacanza-ad-alonissos
status: publish
comments: true
title: Vacanza ad Alonissos
wordpress_id: '9'
categories:
- unclassified
tags:
- Alonissos
- Viaggi
---

                    Dal 23 al 30 Maggio ho fatto una vacanza di una settimana nella magnifica isola di Alonissos.


## Intoduzione


![Gabbiano](http://localhost/wordpress/wp-content/uploads/2008/02/gabbiano.png)A fine di Maggio mi sono regalato una settimana di vacanza e sono andato a trascorrere                         quei piacevoli giorni di ferie nell'isola greca di Alonissos che si trova nelle Sporadi                         Settentrionali.
A dir la verità il tempo non è stato molto clemente ma l'aria buona, il cibo                         sano e l'atmosfera tranquilla dell'isola hanno contribuito a creare una vacanza corroborante.
Sono stato ospitato al villaggio Marpunta (Viaggi del Ventaglio) e mi sono trovato assolutamente                         a mio agio: le camere erano un pò spartane ma questa è l'unica pecca che ho potuto                         riscontrare al villaggio in se e per se. Altrettanto non posso dire dei Viaggi del Ventaglio che                         mi hanno fatto giungere al Marpunta alle 03:00 del lunedi mattina e mi hanno fatto atterrare a                         Milano Malpensa alle 22:00 della domenica sera (sono arrivato a casa alle 01:00 del lunedi in cui                         dovevo ricominciare a lavorare).


## Il villaggio


![Marpunta](http://localhost/wordpress/wp-content/uploads/2008/02/marpunta_small.png)Nella foto potete vedere il corpo principale del villaggio Marpunta. Il villaggio si                         trova sull'estremità meridionale dell'isola in un'ottima posizione: offre una ampia                         visuale sull'orizzonte del mare e due diverse spiagge di cui una di sassi (lato OVEST) e                         una di sabbia (lato EST). Le camere sono abbastanza lontane dal mare (più che lontane                         sono alte sul mare) ma la loro posizione offre a molti fortunati (io no :-() uno splendido                         panorama.
Come suggerito nell'introduzione il tempo non è stato molto clemente: in una settimana è                         piovuto un giorno e mezzo, per 2 e mezzo è stato nuvoloso, gli altri soleggiato. Anche la                         temperatura non è mai stata eccessiva anzi diverse volte avrei voluto avere dei vestiti più                         pesanti da poter indossare.
