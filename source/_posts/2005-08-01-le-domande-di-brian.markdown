---
date: '2005-08-01 12:21:30'
layout: post
slug: le-domande-di-brian
status: publish
title: Le domande di Brian
wordpress_id: '24'
categories:
- Cultura
tags:
- Libri
---

                        Ecco qui una veloce recensione del libro "Le domande di Brian" di                         David Nicholls.


###                          Titolo: Le domande di Brian
Autore: David Nicholls


La lettura di questo libro è stata una delle sorprese letterarie maggiori                         dell'ultimo anno (ovviamente per quanto mi riguarda...).
Scritto in maniera leggera e spiritosa racconta in prima persona e con vivaci                         dialoghi la vita del diciottenne inglese Brian Jackson (figlio unico di madre vedova                         e famiglia in ristrettezze economiche) all'inizio della sua vita universitaria.
La storia si dipana miscelando le fantasie sociali/sessuali di Brian con quello che                         in realtà gli riserva la vita creando così un misto tra quello che                         ci si aspetta e quello che si riesce ad ottenere veramente.
La trama prosegue tra alti e bassi, tra grandi vittorie e brucianti sconfitte,                         tra momenti di esaltante felicità e momenti di abbattimento.
Ottimo il tessuto di personaggi che fanno da contorno alla vita del protagonista:                         l'irraggiungibile e aristocratica Alice, la comunista ebrea Rebecca, la cinese/americana                         Lucy rappresentano il presente della vita universitaria di Brian mentre Tone e Spencer                         sono la controparte proletaria, ignorante e rozza della vita pre-universitaria del                         protagonista.
Bello il finale a sorpresa che cambia le carte in tavola aggiungendo ancora più                         simpatia e una dimensione umana a quello che poteva essere solo una bella storia.


### Voto: 9/10
